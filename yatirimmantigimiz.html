<!DOCTYPE html>
<html lang="tr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Yatırım Mantığımız</title>
    <style>
        body {
            background-color: #2C2C2C;
            color: #EEEEEE;
            font-family: Arial, sans-serif;
            line-height: 1.6;
            padding: 20px;
            user-select: none; /* Kopyalamayı devre dışı bırakır */
        }
        h1, h2 {
            color: orange;
        }
        p {
            margin-bottom: 15px;
        }
    </style>
</head>
<body>
    <h1>Yatırım Mantığımız</h1>
    <p>Merhaba, ben Aykut Başaran. Öncelikle uygulamamızı indirdiğiniz için teşekkür ederim.</p>
    <p>Bu platformdaki amacımız, sizlere bir hisse senedi verip ertesi gün "Bakın, söyledim, bugün tavan yaptı!" demek değil. Hisse senedi seçerken tavan seviyeyi hedeflemek ya da anlık tahminlerle yol almak niyetinde değilim. Piyasalarda atmam gereken adımları kişisel olarak biliyorum; ancak bildiklerimi siz yatırımcılara ego gösterisi yapmak için paylaşmıyorum. Hedefim, birlikte kazanmak ve size değer katabilmektir.</p>
    <p>Kendi adıma, sermaye yönetimini iyi bildiğimi düşünüyorum. Bu bilgiye sosyal medya veya Telegram grupları aracılığıyla ulaşmadım. Yatırımın içinde olup başarıyı yakalamış kişilerden öğrendim, araştırdım ve bu süreci sorguladım.</p>
    <p>Bana ilham veren ilk kitap Robert Kiyosaki'nin "Zengin Baba Yoksul Baba" kitabı oldu. Bu kitabı okuduğumda, "Nasıl para yapabilirim?" sorusunun cevabını aramaya başladım. "Babil'in En Zengin Adamı" kitabıyla tasarrufun ve sermayeyi korumanın önemini öğrendim. Peter Lynch’in "Borsada Tek Başına" adlı eseri, portföy oluşturmanın püf noktalarını anlamamı sağladı. "Strateji Oyunları" kitabı strateji geliştirmenin gerekliliğini fark etmemi sağladı. Son olarak, Michael Covel'in "Trend Takipçisi" adlı kitabı ise bu stratejiyi nasıl kurmam gerektiğini öğretti. Bugün yatırımı içselleştirmiş bir noktadayım; disiplinli bir şekilde uyguladığım stratejilerim var. Örneğin, 2023 yılında halka arzlarda kendi stratejimi disiplinle uygulayarak 140.000 TL kar elde ettim. Halka arz konusuna sohbetlerimizde daha fazla değineceğiz.</p>
    
    <h2>Yatırım Stratejim Nedir?</h2>
    <p>Kendimi bir "Trend Takipçisi" olarak tanımlıyorum. Temel analizle ilgilenmiyorum; şirketin cirosu, bilançosu ya da yaptığı iş anlaşmaları benim için ikinci planda. İlgilendiğim tek şey fiyat hareketleri. Temel analiz değersiz demiyorum; sadece benim stratejim için uygun olmadığını belirtiyorum. Eğer bir hisseyi en az 5 yıl elimde tutmayı düşünseydim, o zaman temel analiz benim için önemli olurdu. Ancak stratejim, yükseliş trendi başladığında alım yapmayı ve trend sona erdiğinde satış yapmayı esas alıyor. Dip noktalardan en iyi seviyede alım yaparak trendin başlamasını bekliyorum. Çünkü asıl olan, trenddir; parayı kazandıran da budur. Eğer bir hisse trend oluşturamıyorsa, ondan para kazanmak zordur. Bu konuda oldukça net bir yaklaşıma sahibim. Bu uygulama sayesinde, birlikte trendleri takip edeceğiz.</p>
    
    <p>Bir örnekle açıklamak gerekirse: Varsayalım ki X hissesi 200 liradan 80 liraya kadar düştü. Bu hisseyi gözlemleyip iki durumda alım yaparım:</p>
    <ul>
        <li>Fiyat bu seviyelerde güçlü bir destek bulursa destekte alırım.</li>
        <li>Fiyat yukarı yönlü bir trend başlatırsa o zaman alım yaparım.</li>
    </ul>
    <p>Her iki alımda da stop limit seviyelerimi belirleyerek riski yönetirim. Fiyat yükselmeye başladığında, trend bozulduğu yerde satarım. Bu süreç 3 gün, 3 ay veya 1 yıl sürebilir.</p>
    
    <p>Bu stratejiyi sizinle birlikte uygulamaktan büyük mutluluk duyuyorum. Unutmayalım ki, enflasyon olan bir ülkede yatırım yapmamak en büyük risk olabilir.</p>
    <p>Yatırımlarınızın mantıklı, kazancınızın sürekli olmasını dilerim.</p>
    
    <p><strong>Aykut Başaran</strong></p>
</body>
</html>